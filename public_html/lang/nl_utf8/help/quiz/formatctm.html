<h1>Importeren van "Course Test Manager" bestanden</h1>

<p>Course Test Manager is een "End of Lifetime" softwarepakket van Course Technology. 
Het wordt niet langer actief ontwikkeld door Course Technology. Het is vervangen door een nieuwe testbeheerder, ExamView
genaamd. Nochtans is er nooit een migratiepad geschreven om het CTM-formaat te exporteren naar een ander algemeen
testformaat. Daarom is deze module geschreven.</p>

<p> Om vragen van CTM te kunnen importeren moet je CTM geïnstalleerd hebben op een Windowsmachine en toegang hebben
tot de MS Access gegevensbestanden op die machine. Twee gegevensbestanden zijn nodig om de gegegevens te kunnen 
benaderen:</p> 
<ul><li>System.mda - Dit bestand zit in de root-map van je CTM-installatie, in accesstaal wordt er naar verwezen
als de "System Database".</li>
<li>ctm.mdb - Dit is de databank die de testbankvragen bevat.  Er is zo één databank per cursus 
in CTM. Het zit in een map 1 niveau onder de CTM installatiemap.</li>
</ul>

<p>Het importproces is verschillend afhankelijk van je installatie van  Moodle: op Windows of op Linux.
Gelijk op welk platform Moodle werkt, je moet een Windowssysteem (2000 of xp) in hetzelfde netwerk hebben om de 
Access databank op te zetten terwijl je de testen importeert.</p>

<p>Het proces is wat gemakkelijker op een <b>Windowsgebaseerd</b> Moodle systeem. Het enige wat je dan moet doen
om de CTM importmodule te gebruiken is:</p>

<ol><li>upload system.mda systeem databank naar Moodle met bestandsbeheer. Het maakt niet uit naar welke cursus je het 
bestand upload. Moodle zal het in elk geval vinden.</li>
<li>Maak je test en ga naar "importeer vragen uit bestand". Upload de ctm.mdb databank als het te importeren bestand. 
Als je dit juist gedaan hebt, dan zie je een volgend scherm dat het je mogelijk maakt een subcategorie van vragen
te importeren vanuit de databank. De reden van deze stap is dat CTM testen soms een erg groot aantal gecategoriseerde
bestanden bevat, gebaseerd op de hoofdstukken van een boek of de delen van een cursus.</li>
</ol>

<p>Het proces op een  <b>Linuxgebaseerd</b> Moodle systeem heeft een third-party software component nodig, namelijk
<a href="http://odbcsock.sourceforge.net/" target="_blank"><b>ODBC Socket Server</b></a>.  Om de CTM-databank te kunnen
importeren op Linux, moet je dit kleine netwerkprogramma eerst installeren op het Windowssysteem waarop de
CTM-databanken staan. Volg de installatie-instructies, geschreven in de ODBC Socket Server Installatie <b>niet</b>.
Ze zijn veel moeilijker dan nodig! Volg beter deze instructies om het programma te installeren op je 
Windowssysteem:</p>

<ol><li>Unzip op het Windowssysteem de bestanden die je gedownload hebt van
<a href="http://odbcsock.sourceforge.net/" target="_blank">deze site</a>.</li>
<li>Kopieer ODBCSocketServer.exe naar een permanente plaats, zoals je systeemmap
(waarschijnlijk C:\WINNT\ of C:\Windows) of je Program Files map. </li> 

<li>Installeer de OBCD Socket Server als een Service op het systeem met deze opdracht:<br />
<b>&lt;pad waar je in de vorige stap het bestand geplaatst hebt&gt;ODBCSocketServer.exe /Service</b><br />
Je kunt dit door door deze opdracht te typen in Start-&gt;Uitvoeren... of aan een opdrachtprompt.</li>

<li>Open de Service Manager door te gaan naar, ofwel 
Start-&gt;Instellingen-&gt;Configuratiescherm-&gt;Systeembeheer-&gt;Services of door met je muis rechts te klikken
op <b>Mijn Computer</b>, kies <b>Beheren</b>, kies dan <b>Services en toepassingen-&gt;Services</b> van het rechter 
paneel.  Je kunt het Servicebeheer ook vinden door <b>services.msc</b> te typen in Start-&gt;Uitvoeren... 
</li>

<li>In het Servicebeheer klik je met rechtermuisknop op de ODBC Socket Server en kies <b>Start</b>.  De status
zou moeten wijzigen in "gestart" wanneer je dit doet. Merk op dat je de service mag uitschakelen nadat
het importproces afgelopen is.</li>

<li>Verzeker jezelf er van dat system.mda en ctm.mdb access data bestanden op de machine staan en dat de 
MS Access ODBC driver loopt. Die wordt geïnstalleerd tijdens een standaard Windowsinstallatie. Je kunt vaststellen
dat die geïnstalleerd is door in "Gegevensbronnen (ODBC)" in Systeembeheer onder het "Stuurprogramma's" tabblad.
Je gaat moeten bepalen waar CTM is geïnstalleerd en het system.mda-bestand en het ctm.mdb-databank dat je wil
importeren zich bevinden. Noteer het volledige lokale pad naar deze bestanden, net zoals de computernaam of
het IP-adres van de Windowsserver. Deze informatie zul je nodig hebben tijdens het importproces.</li>

<li>Nu kun je de testen importeren in Moodle. Maak je test en ga naar het "importeer vragen uit bestand" proces.
  <b>VANAF HIER IS HET ANDERS VOOR LINUX - </b>
JE MOET EEN DUMMYBESTAND GEVEN IN HET UPLOADVELD OM HET IMPORTPROCES TE STARTEN. DIT BESTAND <b>ZAL NIET</b>
BEHANDELD WORDEN, HET HOUDT ALLEEN MAAR DE PLAATS VAST VOOR HET IMPORTFORMULIER. JE ZULT EEN PLAATS KRIJGEN OM
DE INFORMATIE OVER DE WINDOWSSERVER TE GEVEN.
Dan krijg je een scherm waarin je de computernaam van de Windows ODBC Socket Servermachine kunt ingeven, net zoals
de paden naar de system en de testbank databanken. Geef de informatie die je genoteerd hebt in de vorige stap in enn
klik op "Connect to Server". Als alles juist is ingesteld, dan krijg je een volgend scherm waarin je de subcategorie
kunt kiezen van de vragen die je wil importeren. De reden van deze stap is dat CTM testen dikwijls grote hoeveelheden
gecategoriseerde vragen bevatten, gebaseerd op de hoofdstukken van een boek of de delen van een curus.
ALS JE DEZE STAP KRIJGT ZONDER FOUTMELDINGEN, DAT HEB JE DE SOCKETSERVER JUIST GEINSTALLEERD EN BEN JE KLAAR OM VRAGEN
IN MOODLE TE IMPORTEREN!</li>
</ol>

<p>Als je foutmeldingen krijgt tijdens dit proces, dan vindt je deze technische informatie misschien nuttig.
De ODBC Socket server gebruikt poort 9628 om een socket te openen en een XML query te sturen om een XML resultaattabel
te krijgen. De importeermodule overloopt dat XML bestand en gebruikt het net zoals ik een lokale query gebruik
om te importeren.
</p>