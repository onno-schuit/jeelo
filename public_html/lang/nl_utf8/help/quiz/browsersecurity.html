<h1>Browser veiligheid</h1>

<p>Deze optie geeft verschillende manieren om je leerlingen te beperken in hun mogelijkheid tot spieken terwijl ze een test afleggen. Dit is niet eenvoudig en wat in de ene situatie als spieken wordt beschouwd, kan in een andere situatie juist efficiënt gebruik van informatietechnologie genoemd worden. (bijvoorbeeld het snel kunnen vinden van antwoorden via een zoekmachine.)</p>

<p>Merk op dat dit niet alleen een technologisch probleem is met een technologische oplossing. Spieken bestaat al veel langer dan computers, en terwijl computers sommige acties als knippen en plakken gemakkelijker maken, maken ze het ook makkelijker voor leraren om spieken te detecteren - bijvoorbeeld door gebruik te maken van de testrapporten. De hier aangeboden opties zijn niet waterdicht, maar ze maken sommige vormen van spieken heel wat moeilijker voor leerlingen, ze maken het ook minder aangenaam voor leerlingen om de test te doen.</p>

<p>Je zou ook aan andere manieren kunnen denken om het moeilijker voor leerlingen te maken om te spieken tijdens je test:</p>
<ul>
<li>Je zou een grote vragenpool kunnen gebruiken, waaruit de test willekeurig vragen haalt zodat de leerlingen verschillende, maar gelijkaardige vragen krijgen.</li>
<li>Je kunt de antwoorden door elkaar halen, zodat het juiste antwoord voor vraag 1 niet altijd optie A is.</li>
<li>Je kunt vragen stellen die van leerlingen verwacht de gegeven informatie te analyseren, eerder dan ze gewoon feiten laten opsommen.</li>
</p>

<p>Met bovenstaande richtlijnen in gedachte zijn hier de mogelijke opties.</p>

<h3>Geen</h3>

<p>Geen hindernissen worden in de weg van de leerlignen gelegd om de test af te leggen.</p>

<h3>Popup volledig scherm met Javascript beveiliging</h3>

<p>Er is een limiet tot wat de test, die op een webserver loopt, kan doen om leerlingen te beperken terwijl ze achter hun computer een test aan het afleggen zijn. Deze optie doet wat mogelijk is:</p>
<ul>
    <li>De test zal alleen starten als de leerling een browser heeft waar Javascript is ingeschakeld.</li>
    <li>De test verschijnt in een popup venster dat het hele scherm inneemt en daardoor alle andere vensters bedekt en de popup heeft geen navigatiecontrole.</li>
    <li>De leerlingen worden zo ver als mogelijk beperkt tot het gebruik van kopiëren en plakken.</li>
</ul>

<h3>Eis het gebruik van Safe Exam Browser</h3>

<p>Deze optie verschijnt als je beheerder dit ingeschakeld heeft.</p>

<p><a href="http://www.safeexambrowser.org/">Safe Exam Browser</a> is een aangepaste browser die moet gedownload en geïnstalleerd worden op de computer die de leerling gaat gebruiken voor de test. De beperkingen zijn gelijkaardig aan diegene in het popup-venster, maar omdat de Safe Exam Browser software is die op de computer van de leerling loopt, kan die de leerling veel effectiever beperken. Als je deze optie selecteerd:</p>
<ul>
    <li>zullen leerlingen enkel de test kunnen doen met de Safe Exam Browser.</li>
    <li>zal het venster het volledige scherm innemen, zonder navigatieelementen.</li>
    <li>kan het venster niet gesloten worden tot de test is ingestuurd.</li>
    <li>zullen sneltoeten als Win, Ctrl+Alt+Del, Alt+F4, F1, Ctrl+P, Printscreen, niet werken.</li>
    <li>zal kopiëren en plakken en het contextmenu uitgeschakeld zijn.</li>
    <li>zal het overschakelen naar andere programma's uitgeschakeld zijn.</li>
    <li>wordt het surfen naar andere websites verhinderd.</li>
</ul>